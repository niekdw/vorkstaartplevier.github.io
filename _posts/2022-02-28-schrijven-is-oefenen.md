---
layout: post
title:  "Schrijven is oefenen"
date:   2022-02-28 2:20:28 +0100
categories: reflectie
---

Schrijven is denken met de hand. En doordat denken lastig is, en energie kost, is er altijd een ligt barrière aanwezig om te beginnen met schrijven. Het gaat nooit helemaal vanzelf. Het is nooit de makkelijkste optie om te kiezen. Het kost inzet, discipline en vereist focus. Het is iets wat doelbewust in stand gezet moet worden omdat het er anders simpelweg niet van komt. Het is bewust de frictie opzoeken. Al het waardevolle kost energie - anders had iedereen het. En iets wat iedereen heeft is per definitie niet waardevol.

Schrijven is een vaardigheid. Een vaardigheid die groeit door oefening, en waar atrofie plaatsvindt wanneer er verzaakt wordt. Het goed kunnen uitdrukken is een belangrijke vaardigheid die op meerdere vlakken van waarde is. Allereerst scherpt het het eigen denken, doordat het dwingt om vage concepten gestructureerd op papier te zetten. Door gedachtes te externaliseren, en voor je te zien, wordt het mogelijk om op een hoger niveau te redeneren. Het dwingt tot synthetiseren. Goed kunnen schrijven betekent goed kunnen denken.

Schrijven is produceren. Iets uit niets maken. Creëren. In een wereld vol afleiding en eindeloos vermaak is dat niet meer vanzelfsprekend. Het vereist proactieve inzet om niet ten onder te gaan in de continu lonkende afleiding. 

## The practice
Om beter te worden in het schrijven - of in iedere andere creatieve onderneming - is het van belang om simpelweg op te komen blijven draven. Blijven oefenen. De uren er in stoppen. Gefocust te blijven op het proces, het schrijven zelf, en niet blind te staren op wat er uit zou moeten komen. Het resultaat is een bijkomstigheid. Het doel is de befoening zelf, het proces. Zolang je de uren maar maakt zorgt het resultat voor zichzelf.


